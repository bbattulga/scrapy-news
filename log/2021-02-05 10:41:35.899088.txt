Монгол Улс Оюутолгойн ордоос
2100 он хүртэл ногдол ашиг хүртэхгүй төдийгүй өрөнд ороод дуусахаар тооцоолол гарсан
нь шинэ оны хамгийн дуулиантай сэдэв болоод байна.
Яг энэ үед “Дубайн гэрээг цуцалж болох уу?” гэсэн сэдвээр хийсэн “Дефакто” мэтгэлцээнээр эдийн засагч Ч.Отгочулуу Дубайн төлөвлөгөөг шууд цуцалж болохгүй байх шалтгааны талаар байр сууриа илэрхийлсэн. Тэрбээр аль нэг талыг бариагүй, эдийн засагчийн хувиар  байр сууриа илэрхийлж байгаагаа тодотгосон юм.
Түүний хэлсэн эшлэлүүдийг хүргэж байна.
"Рио Тинто"-оос танилцуулсан шинэ тооцооллын улмаас Оюутолгойн далд уурхайн бүтээн байгуулалт, санхүүжилтийн төлөвлөгөө буюу Дубайн гэрээг шаардлагатай бол цуцлах саналаа өмнөх Засгийн газар тус төслийн хөрөнгө оруулагч талд 2020 оны төгсгөлд илэрхийлсэн байдаг. 2021 он гарсны дараа “Рио Тинто” компани удирдлагын багаа шинэчлэхдээ Б.Болдыг Зэсийн группийнхээ ерөнхий захирлаар томилоод буй. Энэ нь ОТ төслийн хөрөнгө оруулагч тал Монголын Засгийн газартай ойлголцолд хүрэхэд дөхөм болгох шийдвэр хэмээн шижээчид дүгнэж байгаа. Шинэ уддирдлагууд ч мөн яриа хэлэлцээг нааштай шийдэхийн төлөө ажиллахаа илэрхийлсэн.
Тэгвэл шинээр байгуулагдаад буй Засгийн газар Б.Болдтой
өчигдөр анхны цахим уулзалтаа хийсэн
бөгөөд “Амжилттай болсон” хэмээн Оюутолгой ордын ашиглалтад Монгол Улсын эрх ашгийг хангуулах тухай УИХ-ын тогтоолын дагуу Засгийн газраас байгуулагдсан Ажлын хэсгийн шинэ ахлагч, ХЗДХ-ийн сайд Х.Нямбаатар дүгнээд буй.
Мэтгэлцээнийг
ЭНД
дарж бүрэн эхээр нь үзэх боломжтой.
