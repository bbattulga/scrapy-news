Ерөнхий сайд Л.Оюун-Эрдэнэ болон Шадар сайд, УОК-ын дарга С.Амарсайхан нар УОК-ын Шуурхай штабт ажиллаж байна.

Ерөнхий сайд Л.Оюун-Эрдэнэ
"Цар тахлыг давах туулах ба эдийн засгийг даван туулах хөтөлбөр нэг байх ёстой гэж үзэж байна. Энэ гурав дахь өдрийн засгийн газрын хуралдаанаар танилцуулна. Хөл хорио тогтоохгүй л бол болохгүй. Тогтоохгүй гэж байгаад дараа нь хариуцлага алдсан гэх нэр зүүхвий гэсэн хандлагааар хандаж блохгүй.
Өнөөдөр яагаад арилжааны банкууд зээл өгөхөө больчихоод Монголбанканд мөнгө нь төвлөрчихөөд байгааг Шуурхай штабын баг ойлгож байх ёстой. Зөвхөн сүлдтэй тал, тоотой талыг нь зоос гэж харж болохгүй. Ингээд Шуурхай штабаын нийт баг хамт олондоо амжилт хүсье. Амаргүй нөхцөл байдалд дундуур явж байгааг ойлгож байгаа. Гэхдээ илүү ажлаа уялдуулах, хариуцлага тооцох ажлыг Шадар сайд гартаа аваад хийх хэрэгтэй. 14 хоногийн дараа би дахиж ирээд нөхцөл байдал яаж өөрчлөгдсөн байгааг харна" гэв.
Энэ үеэр Шуурхай штабын дэргэдэх Эрдэмтдийн зөвлөлөөс хийсэн тооцоолол, судалгааг танилцууллаа. Эрдэмтдийн зөвлөлийн гишүүн,
МУИС-ийн Физикийн тэнхимийн эрхлэгч, дэд профессор

Д.Улам-Оргих

"Хоёрдугаар сарын 6-аас 21-нийг дуустал 16 хоногийн хугацаатай бүх нийтийн бэлэн байдал тогтоож ажлын 5, амралтын 4 хоног буюу нийт 9 хоногийн хорионы стратеги хэрэгжүүлэх шаардлагатай. Хөл хориог удаан тогтоох ашиггүй, урт тогтоох ашиггүй. Хөл хорио тогтоохгүй бол бид ачааллаа дийлэхээ болино. Энэ бол цар тахлыг дарах сүүлийн боломж.
Түүнчлэн долоо хоног ажиллаад долоо хоног амраад байвал голомтын тархалтыг амжилттай зогсооно. Та бүхнээс эхлээд шийдвэр гаргах шатны болон бүх шатны ажилтнуудад өвчний талаарх сургалтыг хийх хэрэгтэй" гэв.
Хөл хорио тогтоохгүй бол гуравдугаар сард эмнэлгийн ачаалал 3,000 болж, дийлэхгүйд хүрнэ. Ингэвэл хүнд өвчтөнийг эмчлэх, гэрт нь хязгаарлах гэхчилэн олон улсын жишигт орно. Энэ үед нийт өвчлөгчдийн хоёр хувь нь амиа алдах тооцоолол бий. Хэрэв хөл хориог тогтоовол эмнэлгийн ачааллыг 1,000 орчимд барьж, нас баралтыг түвшинг бага байлгана. Үгүй бол байдал хүндэрч, цар тахал жинхэнэ утгаараа эхэлнэ" гэлээ.

АНХААРУУЛГА:
Уншигчдын бичсэн сэтгэгдэлд mminfo.mn хариуцлага хүлээхгүй болно. ХХЗХ-ны журмын дагуу зүй зохисгүй зарим үг, хэллэгийг хязгаарласан тул ТА сэтгэгдэл бичихдээ хууль зүйн болон ёс суртахууны хэм хэмжээг хүндэтгэнэ үү. Хэм хэмжээг зөрчсөн сэтгэгдлийг админ устгах эрхтэй. 
Сэтгэгдэлтэй холбоотой санал гомдлыг
99998796
утсаар хүлээн авна.
Веб сайтад агуулагдсан мэдээлэл зохиогчийн эрхийн хуулиар хамгаалагдсан тул зөвшөөрөлгүй хуулбарлах хориотой
Веб сайтыг
HureeMedia
