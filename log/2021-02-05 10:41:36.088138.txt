Дэлхийн зах зээл дэх газрын тосны үнэ тасралтгүй өсөж байна.
Уг өсөлтийн нөлөөлөл нь манай улсад нэг сарын дараа орж ирдэг. Өөрөөр хэлбэл,
дэлхийн зах зээл дээрх нефтийн үнэ импортын компаниудын худалдаж авч байгаа үнэд сарын дараа нөлөөлдөг
юм.
Түүнчлэн манай улсын хувьд АИ-92, А-80 бензиний онцгой албан татварыг тэглэсэн байгаа билээ.
График. Дэлхийн зах зээл дэх нефтийн үнийн өсөлт /сараар/
Иймд шатахууны үнэтэй холбоотой зарим асуудлаар
Ашигт малтмал, газрын тосны газрын Газрын тосны асуудал хариуцсан орлогч дарга Ц.Эрдэнэбаяраас тодрууллаа.
- Дэлхийн зах зээл дээрх газрын тосны үнийн нөлөөлөл хэрхэн мэдрэгдэж байна вэ?
- Цар тахалтай холбоотойгоор 2020 онд дэлхийн зах зээл дэх газрын тосны үнэ буурсныг та бүхэн мэднэ. Тус оны нэгдүгээр сард 70 гаруй ам.доллар байсан Брэнт маркийн газрын тосны үнэ эрчимтэй унаж, дөрөв, тавдугаар сард 18 ам.доллар болсон. Манай улсын импортоор авдаг бүтээгдэхүүний,
2020 оны тавдугаар сарын үед АИ-92 автобензиний хил үнэ хамгийн доод түвшиндээ буюу нэг тонн нь 202 ам.доллароор орж ирсэн.
Энэ үед төрөөс үнийг тогтвортой байлгах Хэджингийн гэрээг анх удаа хийсэн. Тэр утгаараа өнгөрсөн оны наймдугаар сар хүртэл  400 ам.доллар дээр үнээ барьсан (зургадугаар сар 399 ам.доллар, долдугаар сард 416 ам.доллар, наймдугаар сард 431 ам.доллар болж өссөн) учраас тухайн үед АИ-92 автобензиний үнэ 1,450 төгрөг (50 төгрөг нь ханшийн зөрүү) байсан.
2020 оны арванхоёрдугаар сарын 31-нд Хэджингийн гэрээний хугацаа дууссан.
Өнөөдрийн байдлаар АИ-92 автобензин 1,450 төгрөг орчим үнэтэй байна.
- ААН-үүдийн хувьд үнэ буулгах боломжгүй гэдгээ мэдэгдсэн байсан. Үнэ буулгахад өөрөөр төлөвлөсөн зүйл байгаа юу?
- 2020 оны арванхоёрдугаар сарын сүүлээр Брэнт маркийн газрын тосны үнэ ойролцоогоор 51-55 ам.доллар орчимд хэлбэлзсэн. 2021 он гараад хамгийн ихдээ 55-57 ам.доллар хооронд хэлбэлзэж байна.
Энэ оны нэгдүгээр сарын хил үнэ тонн тутамдаа 475 ам.доллароор орж ирсэн бол сая хоёрдугаар сарын хил үнэ 531 ам.доллар байв. Өөрөөр хэлбэл, Монгол Улсын үнийн өсөлт бууралт нь гадаад зах зээлээс хамаардаг. ААН-үүдэд ч тодорхой хэмжээний эрсдэл үүсэж байгаа. Одоогийн байдлаар ААН-үүд маань 80-90 орчим төгрөгийн алдагдалтай ажиллаж байна. Өөрөөр хэлбэл, 1,450 төгрөгөөр зарагдаж байгаа автобензиний өөрийн өртөг нь нэгдүгээр сард л гэхэд 1,540 төгрөг байлаа.
Гэхдээ төрийн зүгээс бодлогоор орж ажиллана. Нөгөө талд ААН-үүд нийгмийн хариуцлагын хүрээнд үнээ өсгөхгүй байхад хамтарч ажиллах нь зөв зүйл.
Гэсэн ч бид АИ-92 автобензиний үнийг өсгөхгүй байхад анхаарах мэдэгдлийг ААН-үүдэд хүргүүлж байгаа. Хэрэв өсгөвөл хуулийн дагуу шат дараалсан арга хэмжээ авна. Энэ нь гэхдээ төрөөс шууд дарамт үзүүлнэ гэсэн үг биш. АМГТГ-аас үнэ өсөхгүй байх боломж бий гэж харж байгаа.  Тухайлбал,
- Өнгөрсөн оны мөн үетэй харьцуулахад борлуулалт ямар байсан бэ?
- 2019 онд хоёр сая тонн гаруй газрын тосны бүтээгдэхүүн орж ирсэн. 2020 онд сая 940 гаруй мянган тонн буюу өмнөх оноосоо 60-70 мянган тонноор буурч орж ирсэн. Өнгөрсөн жил коронавирусийн халдвартай холбоотойгоор импортын хэмжээ буурна гэж харсан боловч харьцангуй буураагүй. Шалтгаан нь

