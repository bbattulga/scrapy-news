У.Хүрэлсүх Ерөнхий сайдын албан тушаалаасаа өчигдөр өөрийн хүсэлтээр огцорсон билээ.
Өнөөдөр дараагийн Ерөнхий сайд томилогдохоор хүлээгдэж байна. Эрх баригч буюу МАН-аас дараагийн Ерөнхий сайдад Л.Оюун-Эрдэнийг нэр дэвшүүлээд байна.
Тэгвэл 1992 оноос хойш Монгол Улсын Ерөнхий сайдаар томилогдсон хүмүүсийн дундаж нас болон хамгийн залуу/ахмад настайдаа томилогдсон хүмүүсийн статистикийг танилцуулъя.
Хамгийн залуу нь Ц.Элбэгдорж 35 настайдаа ерөнхий сайдаар томилогдсон бол түүний дараа Р.Амаржаргал /38/ байна.
Хамгийн ахмад нь П.Жасрай 59 насандаа томилогдон ажиллаж байжээ.
МАН-аас дарааагийн ерөнхий сайдад нэр дэвшүүлээд байгаа Л.Оюун-Эрдэнэ нь 1980 онд төрсөн буюу 41 настай бөгөөд өмнөх ЕС нарын дундаж наснаас дөрвөн насаар залуу байна.
